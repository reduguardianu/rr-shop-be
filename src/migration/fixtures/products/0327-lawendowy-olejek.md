## Naturalny olejek lawendowy 9ml, Dr Beta

#### Opis

Olejek lawendowy pozyskiwany jest ze zbieranej na wzgórzach Prowansji lawendy wąskolistnej - Lavandula angustifolia. Olejek lawendowy jako jeden z nielicznych w aromaterapii jest bardzo uniwersalny. Polecany jest przy schorzeniach skóry, układu oddechowego oraz mięśniowo-kostnego, w celu ukojenia nerwów, przy bezsenności, jako środek dezynfekujący powietrze oraz składnik w preparatach myjąco-piorących oraz owadobójczych.

#### Wskazania do stosowania

- **problemy skórne** takie jak trądzik, egzema, blizny, poparzenia słoneczne, ugryzienia owadów, łysienie plackowate, schorzenia skórne o podłożu alergicznym, rany - olejek wykazuje działanie antyseptyczne, przeciwzapalne i regenerujące,

- **infekcje dróg oddechowych, stany zapalne jamy ustnej i gardła** - olejek wykazuje działanie antyseptyczne, przeciwzapalne, wykrztuśne,

- **dolegliwości związane z mięśniami i stawami, reumatyzm, krwiaki** - olejek wykazuje działanie rozkurczowe oraz przeciwbólowe,

- **bóle głowy, migreny**,

- **stany depresyjne, nerwowość, bezsenność** - olejek wykazuje działanie uspokajające, antydepresyjne, rozluźniające oraz nasenne.

#### Sposób użycia

**Aplikacja na skórę lub masaż** - nie można stosować nierozcieńczonych olejków bezpośrednio na skórę, dlatego przed zastosowaniem zaleca się mieszanie ich z olejem roślinnym np. migdałowym lub jojoba. Stężenie olejku eterycznego w olejku bazowym powinno być uwarunkowane jego przeznaczeniem oraz uzależnione od leczonej nim osoby:

- dzieci w wieku 3-6 lat i osoby wrażliwe - stężenie 1%,
- dzieci 7-13 lat - stężenie 1,5%,
- dzieci powyżej 14 lat oraz osoby dorosłe - stężenie 3%.

**Okłady** - do 1l zimnej lub ciepłej wody dodać emulgator (łyżeczka śmietany lub sól z Morza Martwego) a następnie odpowiednią ilość olejku eterycznego:

- dzieci w wieku 3-6 lat i osoby wrażliwe - 1 kropla na 1l ciepłej/zimnej wody,
- dzieci 7-13 lat - 2 krople na 1l ciepłej/zimnej wody,
- dzieci powyżej 14 lat oraz osoby dorosłe - 2 krople na 1l ciepłej/zimnej wody.

**Płukanie jamy ustnej** - do około 1/4 szklanki ciepłej wody dodać odrobinę emulgatora oraz odpowiednią ilość olejku eterycznego:

- dzieci w wieku 3-6 lat i osoby wrażliwe - 1 kropla na 1/4 szklanki ciepłej wody,
- dzieci 7-13 lat - 2-3 kropli na 1/4 szklanki ciepłej wody,
- dzieci powyżej 14 lat oraz osoby dorosłe - 3-5 kropli na 1/4 szklanki ciepłej wody.

**Kąpiel** - w pierwszej kolejności należy połączyć emulgator z odpowiednią ilością olejku eterycznego a następnie gotową mieszankę dodać do wody o temperaturze nie przekraczającej 38 st. C. Czas trwania kąpieli to 10-15 min. Dawkowanie olejku eterycznego:

- dzieci w wieku 3-6 lat i osoby wrażliwe - 3-4 kropli,
- dzieci 7-13 lat - 5-7 kropli,
- dzieci powyżej 14 lat oraz osoby dorosłe - 10-15 kropli.

**Aromatyzacja powietrza** - w celu aromatyzacji powietrza można skorzystać z następujących rozwiązań:

- elektryczne dyfuzory do olejków eterycznych,
- miska lub garnek z gorącą wodą,
- kominki zapachowe,
- nawilżacze powietrza z możliwością korzystania z olejków eterycznych,
- porowata ceramika, kamienie zapachowe,
- umieszczenie kilku kropli olejku na pościeli, chusteczce lub ubraniu.

#### Komponuje się dobrze z…

Olejek różany, rumiankowy, geraniowy, labdanowy, neroli, z cytrusów, melisy, drzewa linaloe, szałwii muszkatołowej, krwawnika.

#### Przeciwwskazania

Ciąża i karmienie piersią.

#### Kraj pochodzenia

Francja, Prowansja

#### Producent

Pollena Aroma Sp. z o.o., ul. Przemysłowa 14, 05-100 Nowy Dwór Mazowiecki

#### Dodatkowe informacje

Olejki eteryczne sygnowane znakiem Dr Beta® są w 100% naturalne, pozbawione dodatków syntetycznych i rozpuszczalników, oraz uzyskały Certyfikat Jakości wydawany przez Polskie Towarzystwo Aromaterapeutyczne.
