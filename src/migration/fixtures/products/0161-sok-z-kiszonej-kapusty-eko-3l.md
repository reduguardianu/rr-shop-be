##Ekologiczny sok z kiszonej kapusty 3l, Dary Natury

**Opis** Sok z kiszonej kapusty w 3 litrowym, praktycznym opakowaniu z kranikiem. Po otwarciu zachowuje świeżość przez 30 dni.

W fitoterapii kapusta już od najdawniejszych czasów uważana jest za roślinę leczniczą. Ponoć starożytni rzymscy lekarze leczyli nią choroby płuc, wątroby oraz stawów. W medycynie ludowej sok z kiszonej kapusty polecany jest jako napój witaminowy, ogólnie wzmacniający i wzmagający apetyt. Niewielka ilość soku po posiłku wspomaga trawienie a spożywany regularnie pomaga w przywróceniu prawidłowej flory bakteryjnej jelit (działa silnie dezynfekująco na przewód pokarmowy, jednocześnie wspomagając rozwój zdrowych szczepów Lactobacillus acidophilus).

Laureat Nagrody Nobla za badania nad zjawiskiem odporności - Ilia Miecznikow twierdził, że bakterie z rodzaju Lactobacillus (obecne w kiszonkach) opóźniają procesy starzenia a tym samym przedłużają życie.
Ponadto produkty na bazie fermentowanych warzyw są:

- lekkostrawne i łatwo przyswajalne,
- dzięki zawartości żywych kultur bakterii wytwarzających kwas mlekowy wspierają układ immunologiczny oraz korzystnie wpływają na mikroflorę jelitową,
- zawierają błonnik wspomagający przemianę materii,
- wspomagają detoksykację organizmu oraz
- zmniejszają ryzyko wystąpienia niektórych chorób dzięki obecności związków biologicznie aktywnych.

**Skład** Sok tłoczony z kiszonej kapusty (produkt rolnictwa ekologicznego) 100%

**Jednostka certyfikująca** PL-EKO-01

**Producent** Mirosław Angielczyk DARY NATURY
Koryciny 73, 17-315 Grodzisk
