## Naturalny olejek mandarynkowy 9ml, Dr Beta

#### Opis

Olejek mandarynkowy pozyskiwany jest w wyniku tłoczenia skórek owoców Citrus Nobilis. Charakteryzuje się świeżym i orzeźwiającym zapachem, wpływa pozytywnie na nastrój, dodaje energii i pobudza do działania. W połączeniu z olejkiem waniliowym i pomarańczowym pomaga dzieciom wyciszyć się i uspokoić po dniu pełnym wrażeń, natomiast zmieszany z olejkiem lawendowym działa nasennie.

#### Wskazania do stosowania

- **brak apetytu** - zapach olejku mandarynkowego wzmaga apetyt i pobudza proces trawienny,

- **stany depresyjne, nerwowość, bezsenność, smutek, brak energii** - olejek wykazuje działanie uspokajające, rozluźniające, stymulujące.

#### Sposób użycia

**Aplikacja na skórę lub masaż** - nie można stosować nierozcieńczonych olejków bezpośrednio na skórę, dlatego przed zastosowaniem zaleca się mieszanie ich z olejem roślinnym np. migdałowym lub jojoba. Stężenie olejku eterycznego w olejku bazowym powinno być uwarunkowane jego przeznaczeniem oraz uzależnione od leczonej nim osoby:

- dzieci w wieku 3-6 lat i osoby wrażliwe - stężenie 1%,
- kobiety w ciąży, karmiące piersią oraz dzieci 7-13 lat - stężenie 1,5%,
- dzieci powyżej 14 lat oraz osoby dorosłe - stężenie 3%.

**Kąpiel** - w pierwszej kolejności należy połączyć emulgator z odpowiednią ilością olejku eterycznego a następnie gotową mieszankę dodać do wody o temperaturze nie przekraczającej 38 st. C. Czas trwania kąpieli to 10-15 min. Dawkowanie olejku eterycznego:

- dzieci w wieku 3-6 lat i osoby wrażliwe - 3-4 kropli
- kobiety w ciąży, karmiące piersią oraz dzieci 7-13 lat - 5-7 kropli
- dzieci powyżej 14 lat oraz osoby dorosłe - 10-15 kropli.

**Aromatyzacja powietrza** - w celu aromatyzacji powietrza można skorzystać z następujących rozwiązań:

- elektryczne dyfuzory do olejków eterycznych,
- kominki zapachowe,
- nawilżacze powietrza z możliwością korzystania z olejków eterycznych,
- porowata ceramika, kamienie zapachowe,
- umieszczenie kilku kropli olejku na pościeli, chusteczce lub ubraniu.

#### Komponuje się dobrze z…

Olejek cynamonowy, waniliowy, neroli, goździkowy, lawendowy, z drzewa sandałowego, olejki z cytrysów.

#### Przeciwwskazania

Olejek mandarynkowy może zwiększać wrażliwość na promienie UV.

#### Kraj pochodzenia

Hiszpania

#### Producent

Pollena Aroma Sp. z o.o., ul. Przemysłowa 14, 05-100 Nowy Dwór Mazowiecki

#### Dodatkowe informacje

Olejki eteryczne sygnowane znakiem Dr Beta® są w 100% naturalne, pozbawione dodatków syntetycznych i rozpuszczalników, oraz uzyskały Certyfikat Jakości wydawany przez Polskie Towarzystwo Aromaterapeutyczne.
