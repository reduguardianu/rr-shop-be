##Mgiełka solankowa jodowo-bromowa 950ml, Dr Zabłocka

**Opis** Zabłocka Mgiełka solankowa jodowo - bromowa jest to naturalny, uzdrowiskowy produkt przeznaczony do domowej kuracji w urządzeniach do nawilżania, rozpylania, inhalatorach oraz płukania jamy ustnej i gardła.
Działa przeciwzapalnie, przeciwgrzybiczo i antybakteryjnie. Poprawia krążenie, przyspiesza procesy przemiany materii i spalania tłuszczu, wzmacnia odporność organizmu, wspomaga profilaktykę oraz leczenie dolegliwości dróg oddechowych, w tym chronicznych: gardła, krtani, oskrzeli, płuc. Mgiełka polecana jest w przypadku anginy, przeziębienia, zapalenia zatok, oskrzeli i płuc, grzybic oraz schorzeń alergicznych nosa i zatok.

Od lat stosowana jest do:
- właściwego nawilżania dróg oddechowych,
- wzbogacania atmosfery pomieszczeń w jod i inne minerały,
- nawilżania i oczyszczania pomieszczeń z pyłków oraz alergenów,
- ujemnego jonizowania powietrza,
- ułatwienia i podniesienia komfortu oddychania.

Skuteczność Zabłockiej mgiełki solankowej wynika z jej naturalnej kompozycji mineralnej, a zwłaszcza z bardzo wysokiego stężenia jodu, oraz takich pierwiastków jak: brom, wapń i magnez. Jod powoduje rozrzedzanie śluzu. Brom łagodzi podrażnienia, powoduje rozszerzenie oskrzeli i ułatwia oddychanie. Wapń i magnez działają przeciwalergicznie i przeciwzapalnie.

**Stosowanie** 

**Inhalacje** W warunkach domowych do zabiegu stosujemy najczęściej roztwory fizjologiczne o stężeniu ok. 1%. Otrzymamy go rozcieńczając  Zabłocką Mgiełkę Solankowa z wodą w proporcji 1 do 2. Silniej działa Zabłocka Mgiełka Solankowa stosowana bez rozcieńczania. Inhalację przeprowadzamy w urządzeniach do tego przeznaczonych tzn. inhalatorach i nebulizatorach lub wdychając opary zagotowanej Zabłockiej Mgiełki solankowej.

**Płukanie ust i gardła** Zabłocka mgiełka solankowa daje znakomite efekty w profilaktyce schorzeń gardła i przyzębia oraz aft. Płukanki należy robić kilkakrotnie w ciągu dnia, po każdym posiłku oraz po umyciu zębów.

**Nawilżanie i rozpylanie** Zabłocką mgiełkę solankową jodowo-bromową można stosować w celu właściwego nawilżenia i zjonizowania pomieszczeń w sezonie grzewczym i w budynkach klimatyzowanych. Stosuje się ją w urządzeniach do nawilżania, w fontannach, mini tężniach i generatorach aerozoli.

**Przeciwwskazania i interakcje** Przy następujących schorzeniach przed użyciem mgiełki solankowej należy skontaktować się z lekarzem: astma, nowotwory, gruźlica płuc, wszelkie choroby zagrożone krwiopluciem i krwawieniem, nadczynność tarczycy i uczulenie na jod. 

**Skład** Naturalny produkt, nie zawiera środków zapachowych i konserwantów. Zawartość ważniejszych składników: wapń >800 mg/1, brom > 120 mg/1, magnez > 400 mg/1, jod >100 mg/1, NaCl-3%, pH-7.

**Producent** Kopalnia i Warzelnia Solanek dr Zabłocka Sp. z o.o.
ul. Szkolna 32, 43-426 Dębowiec

Informacje dotyczące produktu zostały zaczerpnięte ze strony internetowej producenta - www.zablocka.pl