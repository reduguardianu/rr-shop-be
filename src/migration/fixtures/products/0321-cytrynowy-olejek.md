##  Naturalny olejek cytrynowy 9ml, Dr Beta

#### Opis 

Olejek cytrynowy jest tłoczony na zimno ze skórek cytryn i według literatury zielarskiej wykazuje silne i długotrwałe działanie antyseptyczne. Dezynfekuje powietrze w pomieszczeniach, w których został rozpylony a regularnie używany w ramach aromaterapii wzmacnia system odpornościowy.

#### Wskazania do stosowania

- **problemy skórne** tłusta cera, opryszczka, wysypki, ukąszenia owadów - olejek wykazuje działanie antyseptyczne, antybakteryjne i antywirusowe,

- **schorzenia dróg oddechowych, stany zapalne jamy ustnej i gardła** - olejek wykazuje silne działanie antyseptyczne,  

- **żylaki**,

- **stany depresyjne, trudności z koncentracją** - olejek wykazuje działanie wzmacniające, poprawiające koncentrację.

#### Sposób użycia  

**Aplikacja na skórę lub masaż** - nie można stosować nierozcieńczonych olejków bezpośrednio na skórę, dlatego przed zastosowaniem zaleca się mieszanie ich z olejem roślinnym np. migdałowym lub jojoba. Stężenie olejku eterycznego w olejku bazowym powinno być uwarunkowane jego przeznaczeniem oraz uzależnione od leczonej nim osoby:
- dzieci w wieku 3-6 lat i osoby wrażliwe - stężenie 1%,
- kobiety w ciąży, karmiące piersią oraz dzieci 7-13 lat - stężenie 1,5%,
- dzieci powyżej 14 lat oraz osoby dorosłe - stężenie 3%. 

**Okłady** - do 1l zimnej lub ciepłej wody dodać emulgator (łyżeczka śmietany lub sól z Morza Martwego) a następnie odpowiednią ilość olejku eterycznego:
- dzieci w wieku 3-6 lat i osoby wrażliwe - 1 kropla na 1l ciepłej/zimnej wody,
- kobiety w ciąży, karmiące piersią oraz dzieci 7-13 lat - 2 krople na 1l ciepłej/zimnej wody,
- dzieci powyżej 14 lat oraz osoby dorosłe - 2 krople na 1l ciepłej/zimnej wody.
  
**Płukanie jamy ustnej** - do około 1/4 szklanki ciepłej wody dodać odrobinę emulgatora oraz odpowiednią ilość olejku eterycznego:
- dzieci w wieku 3-6 lat i osoby wrażliwe - 1 kropla na 1/4 szklanki ciepłej wody,
- kobiety w ciąży, karmiące piersią oraz dzieci 7-13 lat - 2-3 kropli na 1/4 szklanki ciepłej wody,
- dzieci powyżej 14 lat oraz osoby dorosłe - 3-5 kropli na 1/4 szklanki ciepłej wody. 

**Kąpiel** - w pierwszej kolejności należy połączyć emulgator z odpowiednią ilością olejku eterycznego a następnie gotową mieszankę dodać do wody o temperaturze nie przekraczającej 38 st. C. Czas trwania kąpieli to 10-15 min. Dawkowanie olejku eterycznego:
- dzieci w wieku 3-6 lat i osoby wrażliwe - 3-4 kropli,
- kobiety w ciąży, karmiące piersią oraz dzieci 7-13 lat - 5-7 kropli,
- dzieci powyżej 14 lat oraz osoby dorosłe - 10-15 kropli.

**Aromatyzacja powietrza** - w celu aromatyzacji powietrza można skorzystać z następujących rozwiązań:  

- elektryczne dyfuzory do olejków eterycznych,  
- miska lub garnek z gorącą wodą,
- kominki zapachowe,  
- nawilżacze powietrza z możliwością korzystania z olejków eterycznych,  
- porowata ceramika, kamienie zapachowe,   
- umieszczenie kilku kropli olejku na pościeli, chusteczce lub ubraniu.

#### Komponuje się dobrze z…

Olejek lawendowy, neroli, różany, cyprysowy, jałowcowy, sosnowy, z trawy cytrynowej, cytrusów, mięty pieprzowej i mirtu.

#### Przeciwwskazania  

Olejek cytrynowy zwiększa podatność na promienie UV oraz w zbyt dużym stężeniu może powodować podrażnienia na skórze. 

#### Kraj pochodzenia 

Sycylia

#### Producent  

Pollena Aroma Sp. z o.o., ul. Przemysłowa 14, 05-100 Nowy Dwór Mazowiecki

#### Dodatkowe informacje  

Olejki eteryczne sygnowane znakiem Dr Beta® są w 100% naturalne, pozbawione dodatków syntetycznych i rozpuszczalników, oraz uzyskały Certyfikat Jakości wydawany przez Polskie Towarzystwo Aromaterapeutyczne.

